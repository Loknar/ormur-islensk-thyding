
# FAQ: Algengar spurningar

## Get ég aðstoðað með þýðingar?

Endilega, settu þig bara í samband við okkur til að ganga úr skugga um að þú sért ekki að þýða kafla sem ég eða einhver er nú þegar að þýða. Skrifaðu þýðinguna í samskonar markdown snið og verið er að nota og [skelltu svo í eina pullu](https://opensource.com/article/19/7/create-pull-request-github) eða fáðu hjálp frá mér eða einhverjum við að bæta þýðingunni við ef þér finnst yfirþyrmandi að koma þér inn í notkun á útgáfustjórnunartólinu `git` og virkni Github vefsins.

Reyndu eftir besta megni að samræma orðaval við áðurgerðar þýðingar. Ef til dæmis orðið 'storage closet' er þýtt sem einfaldlega 'geymsla' í kaflanum á undan, en ekki til dæmis 'geymsluherbergi' eða 'geymslukompa', reyndu þá að halda þig við orðið 'geymsla', eða stingdu upp á að breyta orðinu í kaflanum á undan í til dæmis 'geymslukompu' og notaðu svo það orð ef þú telur þig hafa góð rök fyrir því að nota það orð frekar en hitt. Taktu slíkt fram í upplýsingum með pullunni.

## Hvað geri ég ef eitthvað týnist alveg í þýðingu?

Sumt þýðist einfaldlega illa þar sem eitthvað veltur þungt á orðalagi, eins og að rugla saman tábergi og hæl, þar sem á ensku eru tábergin iðulega kölluð "balls of your feet" eða boltar fótanna þinna. Verð að vera sammála Taylor að þetta er fáránlegt orð fyrir táberg og ráðlegg enskumælandi fólki að tileinka sér fallega enska tökuorðið úr íslensku "toeberg". Miklu skýrara og fallegra en "balls of your feet".

En já, fer í raun mjög eftir innihaldinu, í sumum tilfellum getur verið í lagi þó eitthvað tapi bitinu aðeins í þýðingu, í öðrum ekki og þá þarf ef til vill að reyna að vera hugmyndaríkur án þess að hverfa of langt frá upprunaefninu.

## Flott mynd, sami bakgrunnur og á vefsíðu höfundsins, en hvaðan kemur lógóið í upphafsstafnum?

Þessi scarab 'O' hringur er að mér best vitandi hönnun frá einum lesanda sögunnar. Þetta er frekari útfærsla á tilteknu tákni sem lýst er í sögunni Ward, sem er framhald af Worm. Þegar ég reyndi að rekja uppruna táknsins endaði ég á [þessum reddit þræði á /r/Parahumans frá 2017-11-18 (varúð, inniheldur hugsanlega söguspilla)](https://www.reddit.com/r/Parahumans/comments/7dt7mj/parahumansnet_favicon/) þar sem umræður voru um að skapa favicon fyrir [Parahumans.net, vefinn þar sem Wildbow birti framhaldssöguna Ward](https://www.parahumans.net/), það er ekki að sjá að Wildbow hafi kosið að nota þær útfærslur sem stungið var uppá í þræðinum, en ein uppástungan var semsagt þessi scarab 'O' hringur, sem varð fljótt mjög vinsæll meðal lesenda og er í dag lógóið sem [/r/Parahumans subredditið](https://www.reddit.com/r/Parahumans/) skartar.

## Hver vegna ekki að íslenska öll nöfn líka?

Eins og getur verið gaman að koma með íslenskuð skírnöfn, skikkjunöfn, endiboðanöfn og fleira í þeim dúr þá er það klárlega mjög vandmeðfarið verk sem getur torveldað lestur og gert fólki erfitt að hoppa á milli upprunaefnisins og þýðingarinnar. Þess vegna hefur hingað til verið haldið sig við upprunaleg skírnöfn/skikkjunöfn.

Að því sögðu getur verið mjög skemmtilegt að finna sniðugar þýðingar fyrir bæði skírnöfn og skikkjunöfn, hér fyrir neðan eru nokkrar slíkar hugmyndir.

### Skírnöfn

| Nafn | Íslenskun |
| --- | --- |
| Alec Jean-Paul Vasil | Alex Jón-Páll Valsberg |
| Amy Dallon | Alma Dalmann |
| Annette Rose Hebert | Annetta Rós Hallfjörð |
| Alan Barnes | Almar Berg |
| Brian Laborn | Brynjar Líndal |
| Carol Dallon | Karólína Dalmann |
| Colin Wallis | Kormákur Vilhjálms |
| Danny Hebert | Daníel Hallfjörð, kallaður Danni |
| Dean Stansfield | Davíð Starkaður |
| Emma Barnes | Emma Berg Almarsdóttir |
| Lisa Wilbourn | Lísa Viborg |
| Madison Clements | Marsý Klemens |
| Max Anders | Magnús Andersen Ríkharðsson |
| Rachel Lindt | Rakel Lilliendahl |
| Sophia Hess | Soffía Hermansen |
| Taylor Hebert | Tara Hallfjörð Daníelsdóttir |
| Victoria Dallon | Vigdís Dalmann Markúsdóttir |

### Skikkjunöfn

| Nafn | Íslenskun |
| --- | --- |
| Alexandria | Alexandra |
| Armsmaster | Atgeir |
| Bakuda | Búmmhildur |
| Bitch | Tík |
| Bonesaw | Beinsög |
| Brandish | Barefla |
| Clockblocker | Klokkblokker |
| Contessa | Urður |
| Eidolon | Sigurboði |
| Gallant | Galvaskur |
| Glory Girl | Dýrðardís |
| Glory Hole | Dýrðardrusla |
| Grue | Skolli |
| Harbringer | Fyrirboði |
| Hellhound | Heljarhundur |
| Imp | Ári |
| Jack Slash | Siggi Sveðja |
| Kaiser | Keisari |
| Legend | Snorri Edda |
| Lung | Fáfnir |
| Panacea | Panasía |
| Regent | Ráðanautur |
| Scion | Baldur (Gullbaldur) |
| Shadow Stalker | Skuggabára |
| Siberian | Síbería |
| Skitter | Trítla |
| Sundancer | Sólína |
| Tattletale | Blaðurspjalla |
| Trickster | Bragðarefur |
| Weaver | Spinna |

### Orð

| Orð | Íslenskun |
| --- | --- |
| Cape | Skikkja |
| Docs | Bryggjuhverfið |
| Downtown | Miðbærinn |
| Endbringer | Endiboðar/Endiboði, Jötnar/Jötunn |
| Parahuman | Paramenni |

### Endiboðar/Jötnar

| Nafn | Íslenskun |
| --- | --- |
| Behemoth | Ýmir |
| Leviathan | Ægir |
| Simurgh | Sígyn |

## Af hverju ertu að leggja alla þessa vinnu á þig frítt?

...

![Uppruni myndarinnar: https://www.deviantart.com/cpericardium/art/Garbage-Day-779750446](/myndir/hafdu-thetta-ormurinn-thinn.png?raw=true "Já Alexandria það er þessi spyrill þarna.")

En grínlaust, þessi saga er mjög löng, um 1.680.000 orð, og ég efast um að ein manneskja ráði við að þýða hana alla í frítíma sínum.
