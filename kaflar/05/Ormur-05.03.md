*Sagan Worm er skrifuð af og í eigu höfundarins J.C. McCrae, einnig þekktur sem Wildbow. Þú getur fundið upprunalega textann á [parahumans.wordpress.com](https://parahumans.wordpress.com/). Ef þú hefur gaman af þessari sögu endilega íhugaðu að [styrkja höfundinn](https://parahumans.wordpress.com/support/). Þessi þýðing er ekki beint tengd J.C. McCrae og við höfum engan rétt til grunnefnisins. Við höfum því engan rétt á að græða á þessari þýðingu og við ætlum okkur það ekki - eina markmiðið er að auðvelda íslenskumælandi fólki að upplifa söguna. [[Disclaimer in English]](../../README.md#fyrirvari)*

---

### Hreiður 5.3

Það heyrðist langt skerandi ískur, fylgjandi því var rétt svo heyranlegt hljóð úr manni að ræskja sig.

"Viðskiptavinir athugið. Vegna útgöngubannsins sem sett hefur verið á hér í borginni lokum við klukkan sautján þrjátíu. Vinsamlegast sýnið biðlund og verið samvinnuþýð við löggæslumenn við innganga og útganga Weymouth verslunarmiðstöðvarinnar, og hafið í huga að vera komin heim fyrir klukkan átján núll núll. Takk fyrir."

Fólksmúgurinn sem hafði stoppað göngu sína og samræður til að hlusta að tilkynninguna hélt aftur af stað og kliður skvaldurs tók að heyrast aftur, eins og einhver hefði stöðvað myndbandsupptöku og sett svo af stað aftur.

Ég leit á pabba minn, "Eigum við að koma okkur? Vera á undan öngþveitinu?"

"Jájá. Ef það er ekkert fleira sem þig vantar."

Ég átti að byrja að mæta aftur í skólann á morgun og pabbi hafði tekið eftir hversu stressuð ég var, þess vegna hafði hann boðist til að fara með mér að versla. Mér fannst smá óþarfi að fara svona að versla eftir að hafa farið í heljarinnar verslunarleiðangur með Lisu og strákunum fyrir viku síðan, en það var tækifæri til að verða mér út um nokkra nauðsynjahluti og eyða smá tíma með pabba.

Í innkaupapokanum sem pabbi hélt á var nýr bakpoki fyrir mig, nokkrar stílabækur, pennar, sex bækur, og nýjir hlaupaskór. Allt hlutir sem ég kunni ekki við að kaupa með Lisu, af því að þeir voru svo óspennandi, eins og stílabækurnar, eða vegna þess að þetta voru hlutir sem tók mig heila eilífð að velja, sérstaklega bækurnar og hlaupaskórnir.



---

[Fyrri hluti](Ormur-05.02.md) - Næsti hluti