*Sagan Worm er skrifuð af og í eigu höfundarins J.C. McCrae, einnig þekktur sem Wildbow. Þú getur fundið upprunalega textann á [parahumans.wordpress.com](https://parahumans.wordpress.com/). Ef þú hefur gaman af þessari sögu endilega íhugaðu að [styrkja höfundinn](https://parahumans.wordpress.com/support/). Þessi þýðing er ekki beint tengd J.C. McCrae og við höfum engan rétt til grunnefnisins. Við höfum því engan rétt á að græða á þessari þýðingu og við ætlum okkur það ekki - eina markmiðið er að auðvelda íslenskumælandi fólki að upplifa söguna. [[Disclaimer in English]](../../README.md#fyrirvari)*

---

### Skel 4.6.x - Sjónarhorn; Kayden

Kayden beygði sig niður við vögguna, með handleggina krossaða yfir brúnina og horfði á bringu barnsins rísa og síga. Hún fann frið í brjósti sér. Aster var fullkomin, gallalaus, ómenguð af ringulreiðinni og illsku heimsins handan íbúðarinnar og barnaherbergisins. Jafnvel þegar hún var vakandi var hún ekki ýkja krefjandi, fljót að draga úr væli sínu niður í hljóðlátar kvartanir þegar hún heyrði fullvissu um að matur, félagsskapur eða bleyjuskipti voru á leiðinni. Ekki að hún skildi hvað var um að vera auðvitað, en hún treysti móður sinni til að veita henni það sem hana vantaði. Kayden hefði ekki getað beðið um meira. Það var bókstaflega ekkert sem Aster gat gert, haft eða verið sem myndi gera hana betri en hún var.

Á undarlegan hátt, hugsaði Kayden, fann hún huggun og ró í Aster. Hún fann styrk í félagsskap barns síns, í hringiðu heims sem hún hafði litla trú á.

Það krafðist viljastyrks að neyða sig til að stíga í burtu, til að hljóðlátt ganga út úr barnaherberginu og halla hurðinni á eftir sér. Þegar hún sá bústinn fimmtán ára gamla Theo, sitjandi fyrir framan sjónvarpið, var hún tímabundið afvegaleidd. Síðan fann hún til sektarkenndar. Hún hafði steingleymt drengnum, á meðan hún hafði hugað að Aster og undirbúið hana fyrir komandi nóttina.

"Theo, fyrirgefðu," sagði hún. Drengurinn hafði verið heillaður af lokaatkvæðum í einhverjum raunvöruleikasjónvarpsþætti, en hann hikaði ekki við að slökkva á hljóðinu og veita Kayden fulla athygli sína. "Ég var svo upptekin, ég er ekki búin að laga neinn mat handa þér."

"Það er í lagi," svaraði Theo henni og braut augnsamband. Það var ekki í lagi.

"Sjáðu til, ég ætla að skreppa út-"

"Í búning?"

"Já," svaraði Kayden. Hún reyndi að lesa í svipinn á andliti drengsins en Theo var eins og steinveggur. Hann hafði þurft að temja sér það, gjörsamlega, með uppeldið sem hann hafði fengið.

Kayden hélt aftur af sér að koma með athugasemdir eða fá drenginn til að koma með athugasemdir, gagnrýni eða stuðning, Kayden hélt áfram, "Ég skil eftir þrjátíu dali hér á eldhúsborðinu. Ef þú vilt nota þá til að panta heimsendan mat, ekki hika við það. Annars máttu athuga hvort þú finnir eitthvað sem þér líst á í eldhússkápunum, ísskápnum, eða nota peninginn til að kaupa eitthvað í sjoppunni niðri í anddyrinu, allt í lagi? Ef þú ákveður að leigja bíómynd, skildu hana þá eftir hér svo ég geti skilað henni. Mér gæti dottið í hug að horfa á hana líka." Kayden brosti og reyndi að lokka fram samskonar svip frá honum.

"Allt í lagi," sagði Theo, sviplaus. "Hvenær kemurðu aftur?"

*Nógu tímanlega til að taka þig aftur til föður þíns,* sagði Kayden næstum. Svo fékk hún hugmynd, "Ég gæti orðið seint á ferðinni. Væri í lagi ef þú gistir hérna í nótt? Þú þyrftir bara að hafa auga með Aster á nokkurra klukkustunda fresti. Hlusta eftir henni ef hún skyldi vakna? Ég myndi borga þér fyrir barnapössun alla nóttina."

Skiptin þar sem Theo sýndi tilfinningar voru fá. Bros, ósvikið, færðist yfir andlit Theo og braut næstum hjarta Kayden.

"Það væri æði," svaraði Theo og meinti það.

"Þá er það ákveðið. Fyrirgefðu að ég skyldi trufla þig frá þættinum," sagði hún.

"Það er í lagi," sagði Theo, aðeins of snöggt. Það var ekki í lagi, augljóslega, en hann myndi aldrei viðurkenna það. *Gat* aldrei viðurkennt það. Kayden fann vott af hatri gagnvart manninum sem hafði brotið niður allan persónuleika og staðfestu í syni hans. Hún hefði gefið hægri hönd sína fyrir snjalla athugasemd, ekki fulla athygli sökum sjónvarpsþáttarins eða jafnvel vera alveg hunsuð vegna hans.

Hún varð að hugga sig við það að hún var í það minnsta að veita stráknum frið frá manninum í eina nótt. Það var auðvitað alls ekki nóg en það var svo lítið sem hún gat gert. Það eina sem hún gat boðið var smá góðvild, litlar athafnir af ást og ástúð, og vonað að það hjálpaði. Með það í huga tók Kayden sér tíma til að taka fram kodda, sæng og lak til að setja í sófann svo Theo gæti látið fara vel um sig þegar hann væri hættur að horfa á sjónvarpið.

Þegar hún var búin athugaði hún vandlega hvort hún væri að trufla Theo frá einhverju spennandi í sjónvarpinu áður en hún sagði við hann, "Ég er þá farin, óskaðu mér góðs gengis."

"Gangi þér vel," svaraði drengurinn með tón sem reyndi að hljóma sannfærandi en var augljóslega tilfinningasnauður. Fölsk orðin stungu Kayden meira en ef Theo hefði ekki sagt neitt. Kvöldið núna var þó ekki rétti tíminn til að takast á við það mál. Hún yfirgaf íbúðina og læsti útidyrunum á eftir sér. Hún lagði af stað upp stigann, upp á þak, og lét baðsloppinn sinn falla af sér. Flíkin féll milli tveggja blómapotta, þar sem enginn mundi finna hana nema að viðkomandi væri sérstaklega að leita að henni.

Síðan steig hún fram af þaksyllunni á blokkinni.

Vindurinn reif í hárið á henni, blés köldu í andlit hennar. Á meðan hún steyptist niður, sjáandi rétt svo glitta í götuljósin og bílana fyrir neðan sig, beið hún. Blokkin sem hún bjó í var einungis fimmtán hæðir svo falltíminn var skemri en búast mátti við. Það eina sem þyrfti væri að hún gleymdi sér í eina sekúndu eða svo, smá mistök, stundarhik og hún myndi skella í jörðina.

*Aster*. Það var viðeigandi að hún hugsaði til dóttur sinnar. Hún gerði það alltaf þessa dagana, í hvert sinn sem hún stökk. Þetta var orðin helgiathöfn, eins og hún gæti ekki fundið viljastyrkinn til að hreinsa til í borginni ef hún minnti sig ekki á *hvers vegna* hún yfir höfuð var að því.

Orka dreifðist út líkama hennar. Allur himininn lýstist upp í ljómandi, blindandi leiftrandi ljós. Þegar ofbirtan dvínaði í augum fólks á götu niðri var hún þegar horfin á braut, fljúgandi yfir miðbæ Brockton Bay, hvít ljósrák fylgdi á eftir henni.

Kayden klæddist ekki grímu, hún þurfti þess ekki. Þegar krafturinn hennar var virkur urðu brúnt hár hennar og augu geislandi hvít, skínandi svo skæru ljósi frá sér að það var ómögulegt að horfa beint á hana. Það sama gilti um alabasthjúpaða búninginn hennar, hann geislaði af mjúkum en öflugum ljóma sem gáraðist eins og ljós á yfirborði vatns.

Venjulega vaktaði hún svæðið í klukkutíma eða tvo, fékk tilfinningu fyrir hlutunum, greip svo til aðgerða þar sem hún taldi það heppilegast. En í kvöld var hún örg, og hún var ekki einu sinni byrjuð.

Fyrir ári síðan hafði hún gert ABB gengið að forgangs skotmarki sínu. Þrisvar til fimm sinnum í viku hafði hún ráðist af mikilli vandvirkni gegn aðgerðum klíkunnar á lágu plani klíkunnar, truflandi sendingar, berjandi í spað eiturlyfjasölumenn og handrukkara, réðist gegn starfsstöðvum þeirra og samhliða því öllu hafði hún safnað upplýsingum. Þær upplýsingar höfðu skilað sínu endrum og eins; hún hafði ráðist beint gegn Lung hvorki meira né minna en fjórum sinnum, og gegn Oni Lee tvisvar. Í öll þessi skipti nema eitt hafði henni tekist að hrekja þá á flótta, til að gefa upp á bátinn hvað sem það var sem þeir voru að gera á þeim tíma. Það voru góðu dagarnir.

En það höfðu verið slæmir dagar líka. Oftast lagði hún áherslu á að ráðast gegn lægra stigi klíkunnar þegar hún hafði ráðist gegn þeim, til að reyna að fá lægts settu klíkumeðlimina til að endurskoða starfsval sitt. Láta þá íhuga að flýja borgina. Á einum tímapunkti hafði Lung sett upp gildru fyrir hana og náð að hefna fyrir baráttu hennar gegn honum. Það hafði tekið hana tvo mánuði að jafna sig af meiðslunum. Aðra daga, sem eiginlega voru verri, fann hún að hún var í vandræðum með að ná fram breytingum, áttandi sig á að henni hafði mistekist að breyta hlutunum.

Þessi vika hafði verið löng runa af slæmum dögum. Þegar hún sá í fréttunum að Lung hefði verið handsamaður hafði hún hreinsað allt af tímaplaninu sínu. Kayden hafði tekið frí út vikuna og hringt í Theo og beðið hann um að passa fyrir sig. Þetta hafði verið besta tækifæri sem hún mundi fá, hafði hún hugsað, til að hreinsa upp ABB gengið í eitt skipti fyrir öll. Hreinsa þennan óþverralýð úr borginni á meðan gengið væri leiðtogalaust.

Fimm af sjö frídögum hennar voru búnir og henni hafði ekki tekist að áorka neinu. Minna en engu jafnvel. ABB gengið hafði orðið sterkara með hverjum deginum sem leið.

Hún ákvað að fara ekki venjubundnu eftirlitsleiðina sína og hélt beint í norðurhluta borgarinnar og skimaði yfir bryggjuhverfið. Það voru engir ABB meðlimir sjáanlegir, fyrir utan tvær kóreskar stúlkur sem voru í pásu frá störfum og spjallandi við aldraðan feitan hórmangara þeirra. Kayden barðist við hvötina að grípa til aðgerða gegn þeim, hélt aftur af sér að þvinga úr þeim upplýsingar. Hún hafði gert það kvöldið áður við hóp sölumanna og uppskar lítið sem ekkert fyrir ómakið.

ABB gengið var enn virkt. Jafnvel með leiðtoga þeirra bakvið lás og slá virtist gengið skipulagðara en það hafði nokkru sinni verið undir handleiðslu Lung. En yfirheyrslur hennar höfðu ekki skilað neinum vísbendingum um hvers vegna. Jafnvel brotnir handleggir og fætur höfðu ekki skilað nógu miklum sársauka eða ótta til að fá þrjótana til að leysa frá skjóðunni um hvað væri að gerast.

Það var venjulega þegar svona bjátaði á að Kayden leitaði til vitneskjufólks eftir upplýsingum, dustaði rykið af gömlum bandalögum og leitaði liðsinnis við að knésetja ABB áður en gengið næði að fóta sig aftur. Hún hafði leitað til gamalla félaga, tengiliða og fyrrum samverkamanna fyrir þremur dögum síðan, það angraði hana hve fá svör bárust henni, hve lítill áhugi var til staðar. Max, faðir Theo, var þar helst um að kenna. Rétt eins og hún hafði sagt sig úr liði hans meira brotin en þegar hún hafði gengið í það þá höfðu aðrir gengið í gegnum sömu reynslu. Með persónutöfrum og mikilli tilfinningu fyrir fólki hafði Max tekist að fá fólk víðsvegar frá um heiminn til að ganga til liðs við hann. Alveg eins auðveldlega reif hann liðsfólk sitt í sundur án þess að það tæki eftir að hann væri að því. Sjálfstraust brotið, nagandi efasemdir, ofsóknaræði gagnvart öllum nema þeim sem hafði plantað þessum fræjum í huga þeirra, eitt af öðru splundruðust þau úr liðinu. Ekki það að Max hafði af því áhyggjur. Það var alltaf nýtt og ferskt framboð af björtum augum nýliða til að taka sæti þeirra sem hurfu á braut.

Nú var megnið af klíkunni horfin, hugsanlega á leið í einhvert stórt verkefni, og hún hafði enga hugmynd um hverskonar verkefni né hvar. Hún hafði ekki hugmynd um hvar hún gæti komist að því. Kayden gnísti tönnunum sínum. Þetta var ekki að virka. Ef hún ætlaði að ná fram einhverjum árangri áður en hún mundi klára orlofsdagana sína þá varð hún að gera eitthvað núna. Semja við djöfulinn.

Hún hélt aftur í miðbæinn. Það var erfitt að rata um göturnar svona hátt uppi, jafnvel þó hún ferðaðist um þessar götur daglega sem hversdagslega hún. Frá þessu háloftasjónarhorni litu allar byggingarnar eins út, með spegluðum ytri hliðum og malarþökum. Tvisvar hringsólaði hún um efstu hæðir vitlauss háhýsis, leitandi að hliðarmerkingunni sem aðgreindi háhýsið hans Max frá öllum hinum.

Svarta kórónan á rauðum og gulum bakgrunni. Hún staðnæmdist þegar hún sá það, bölvandi hljóðlátlega. Þegar hún nálgaðist sá hún hann, ennþá staddan á skrifstofunni hans. Ekki svo óvenjulegt, hann hafði unnið frameftir öll kvöld þann tíma sem þau voru gift. Hann var með fartölvu fyrir framan sig, samloku í pappírsumbúðum í hægri hönd og pappírsstafla á vinstri hluta skrifborðsins. Hann sneri sér í skrifborðsstólnum sínum til að bera hana augum út um gluggann þegar hún nálgaðist og brosti blítt til hennar.

Til andskotans með hann, hann var fimm árum eldri en hún, hann yrði þrjátíuogfimm ára á þessu ári og hann var enn best útlítandi maður sem hún hafði á ævinni séð. Jafnvel hrukkurnar útfrá augunum hans gerðu hann meira aðlaðandi. Hann hafði tekið af sér bindið og jakkann, og ermarnar á skyrtunni hans voru vöðlaðar upp handleggina hans, hún sá að hann stundaði greinilega enn líkamsrækt af hörku.

Hann beið, með hendurnar samhangandi yfir magann, svipbrigðin hans gáfu til kynna að honum væri skemmt. Hún vissi að hann gat opnað gluggann á skrifstofunni upp á gátt. Hann var að bíða eftir að hún bæði hann um að hleypa sér inn. Það voru svona valdaleikir sem hann hafði yndi af að spila.

Venjulega hefði hún reynt viljastyrk sinn gegn honum. Iðulega án árangurs, en hún hefði reynt. Líklega hefði það endað með að hún hefði flogið aftur í burtu og gert honum ljóst að hún væri fullfær að komast af án hans aðstoðar. En þetta kvöld fann hún gremjuna af árangurslausum 'frídögum' sínum malla innra með sér og fékk sig til að nálgast og banka á gluggann.

Áður en hún náði að banka í annað sinn heyrðist smellur og glugginn opnaðist upp á við. Hún sveif inn og staðnæmdist. Hann virtist ekki hafa hreyft fingur þegar hann opnaði gluggann. Hann var mikið fyrir svoleiðis sýndarmennsku. Hún lét fætur sína lenda á teppi skrifstofunnar og lét birtuna frá sér dala. Hárið hennar hætti að sveiflast til sökum orkunnar sem bærðist í gegnum það, það féll niður með síðum og varð aftur brúnt. Augun hennar dökknuðu og öðluðust sinn venjulega brúngræna lit. Hún heyrði smell og síðan suð á meðan glugginn lokaðist fyrir aftan hana.

"Kayden, langt síðan síðast," sagði hann til að heilsa henni og tókst að láta það hljóma eins og gagnrýni. Hann sneri sér aftur að tölvunni og sló eitthvað inn í hana, ljósin á skrifstofunni hófu að lýsa með skærum halógen glampa. Hún lokaði augunum stuttlega og baðaði sig í ljómanum og fann orkuforðann innra með sér endurhlaðast.

"Max. Takk fyrir birtuna."

"Þú ert hress, geri ég ráð fyrir?"

"Ég er góð."

"Og dóttir okkar?"

"Aster er við góða heilsu," sagði hún, eins yfirvegað og hún gat, samhliða því að hún fann hjartsláttinn í eyrum sínum. Hún vissi að honum var í raun sama. Hann var að láta hana vita að hann hafði ekki gleymt Aster, látandi hana vita að hann gæti, ef hann vildi, tekið forræði yfir stúlkubarninu hennar. Hann hafði fjármagnið, réttu tengiliðina. Það yrði lítið sem ekkert sem hún gæti gert. Hún mundi eftir að nefna, "Theo er að passa hana í kvöld."

"Ég veit. Hann hringdi áðan og spurði hvort það væri í lagi að hann yrði hjá ykkur í nótt. Ég sagði honum að það væri í góðu lagi. Það gerir honum gott að vera innan um þig og Aster. Smá kvenmanns áhrif í líf hans."

Kayden svaraði með því að kinka kolli einu sinni. Fyrir utanaðkomandi aðila hljómaði þetta samtal þeirra ef til vill mjög sakleysislega. En fyrir hana, sem hafði starfað við hlið Max í tíu ár og verið gift honum í eitt ár, hún vissi fullvel að þetta var allt samningsviðræður. Hann var að gera henni fyllilega grein fyrir að hann væri að gera henni greiða, og hann myndi búast við greiða í skiptum einhverntímann í framtíðinni, í kvöld eða eftir viku. Þannig virkaði hann - stöðugt í valdatafli, vinnandi sér inn forskot, yfirburði. Alltaf passaði hann að gera það þannig að erfitt var að bjóða honum birginn. Ef hún benti á valdaleiki hans þá þóttist hann saklaus og lét hana líta út fyrir að vera með óþarfa æsing, sjáandi illindi þar sem engin væru. Stundum trúði hún því jafnvel sjálf.

"Svo hvað get ég gert fyrir þig?" hann hallaði sér aftur í sætinu.

"ABB gengið skortir forystu. Eða að minnsta kosti, skortir reynda forystu. Ég vil taka þau niður áður en þeim tekst að fóta sig aftur. Til að geta það vil ég sameina gamla teymið okkar."

"Og þú ert að viðurkenna að þú getir það ekki án minnar hjálpar."

"Já," það var erfitt fyrir hana að viðurkenna það.

"Hef ekki áhuga," sagði hann og sneri sér í stólnum aftur að tölvuskjánum. Það heyrðist smellur og glugginn fyrir aftan hana opnaðist aftur. Það kom vindhviða inn um gluggann og blés hárinu fyrir andlit hennar. Hún strauk því aftur fyrir eyrað.

"Ég hafði samband við þau hin, en ekkert þeirra sem hefur unnið fyrir þig eru tilbúin að taka af skarið að ganga til liðs við mig. Sum þeirra segjast hrædd um að móðga þig. Önnur eru bara hrædd, eða hafa þegar gefist upp. Spurja mig hvers vegna við sem hópur gætum gert eitthvað betur en þau hafa áorkað undir þinni stjórn? Ég er ekki að ná neinum árangri ein, og tíminn er að renna út. Það eina sem ég þyrfti væri eitt orð frá þér, og ég væri strax komin með fjögurra eða fimm manna teymi. Með það gæti ég léttilega yfirbugað og tekið í sundur ABB gengið."

Max stóð upp og settist á skrifborðið svo hann sneri í átt að Kayden, "Ég sé ekki hvernig það yrði vinnunar virði. Hvað mundi ég græða á því?"

"ABB gengið yrði liðin tíð, svona til að byrja með."

"Þeirra tími mun koma að endingu. Ég er þolinmóður maður. Hvað annað?"

"Ég hef ekkert annað að bjóða þér, Max," svaraði hún. Það var lygi og hún vissi það ... en það sem hún hafði myndi hún aldrei gefa frá sér, aldrei nokkurn tímann. Hún gæfi Aster aldrei frá sér.

"Ég vil *þig*. Í lið með mér aftur."

"Nei."

"Þú yrðir næstæðsti stjórnandi á eftir mér. Ég mundi ræða við gömlu liðsfélaga þína og fá þá til að stofna með þér sérstakan hóp sem ynni beint undir þér. Þú mundir bera undir mig allar aðgerðir sem ykkur dytti í hug að framkvæma, en að öllu öðru leiti, þá værirðu algjörlega sjálfstæð. Frjálst að nota lið þitt eins og þér sýnist."

*Að öllu öðru leiti*, hugsaði hún. Eins og það hefði enga þýðingu að hún þyrfti að bera allt sem henni dytti í hug að gera undir hann. "Ég er ekki sammála hvernig þú kýst að gera hlutina. Ég vil ekki eiga tengsl við þig."

Hann hló, kokhraust, djúpt, innilega, á meðan stóð hún þarna í grýttri þögn.

"Kayden," sagði hann þegar hann hætti, "Þú ert nú þegar með tengsl við mig. Fólk segir nöfnin okkar í sömu andrá, jafnvel þegar við höfum ekki unnið saman í tæp tvö ár. Þegar nafnið mitt birtist í fréttamiðlum er þitt aldrei langt undan."

"Ég er að vinna í að breyta því."

"Og þú munt þurfa að vinna við það áfram næstu áratugina, árangurslaust, ég ábyrgist það."

Kayden sneri sér við og horfði út um gluggann, henni fannst hún ekki geta horft í ljómandi blá augun hans Max lengur.

Hann hélt áfram, og hún vissi að hann brosti hæðnislega þó hún sæi ekki framan í hann, "Burtséð frá mismunandi aðferðum okkar, þá deilum við sömu markmiðunum. Að hreinsa til í þessum skítuga heimi okkar."

"Þú telur þig vera að hreinsa til með því að koma eiturlyfjum í umferð á götum borgarinnar, með því að stela, með því að kúga. Ég get ekki horft framhjá því. Ég gat það aldrei. Það er ekkert vit í því, þú bætir ekki hlutina með því að gera þá verri."

Max brosti, "Á yfirborðinu lítur það kannski illa út, en það þýðir meiri peningar, meiri völd, og það gefur mér vogarafl til að hafa áhrif á hlutina. Eina fólkið sem ég veld skaða er fólkið sem olli vandræðunum til að byrja með."

Þetta var svar sem hún hafði heyrt hann þylja nógu oft áður. Hún brá saman höndunum.

Hann reyndi aftur, "Leyfðu mér að spyrja þig - mundir þú frekar vilja gera hlutina á þinn hátt, mistakast að ná fram breytingum, eða viltu starfa undir mér og hafa áhrif?"

"Ég *hef* áhrif," svaraði Kayden, "Ég er að vinna í að gera þennan heim betri."

"Já auðvitað," svaraði hann, og lítillætingin í tón hans fór ekki framhjá henni, "Þú yfirgafst raðir mínar til að gera gott, það er bara hrein tilviljun að það eru einungis svartir, brúnir eða gulir þrjótar sem þú ræðst á."

Kayden setti upp skeifu, "Erfitt að forðast, þegar eina sýnilega klíka hvítra skúrka er klíkan þín. Sumir gamlir vinir þínir og bandamenn mínir vinna enn fyrir þig ... ég get ekki farið að ráðast gegn þeim er það? Ég er að vinna í að bæta þessa borg, en ég ætla ekki að berja niður fólk sem ég hef starfað eða skálað með."

"Og þar með ertu að gera lítið til að sýna fram á að þú starfir ekki lengur innan raða Empire Eigty-Eight," sagði Max brosandi, "það er skondið að heyra þig reyna að réttlæta sjónarmið þitt, en þú ert að hunsa fílinn í herberginum. Hættu þessu kjaftæði og segðu mér að þú finnir ekki eitthvað öðruvísi þegar þú horfir framan í svart andlit, samanborið við þegar þú horfir framan í hvítt."

Kayden vildi ekki svara því. Það var í raun honum að kenna. Hnefaleikakappinn sem hún hafði verið skotin í á framhaldsskólaárunum hafði verið sá fyrsti til að setja sig í samband við hana þegar hún fór að láta á sér kræla í búning svífandi yfir borginni. Blinduð af fegurð hans og persónutöfrum hafði hún látist til leiðast, tekið upp hans sjónarmið. Hún hafði reynt að temja sér aðra sýn eftir að þau skildu, en hún hafði séð margt á þessum tíu árum sem hún starfaði með honum. Það var ómögulegt að líta á borgina núna og hunsa þá staðreynd að of mikið af því sem gerði hana að vondum stað til að búa og ala upp barn í mátti rekja til ákveðins hóps fólks. Jú, það voru glæpamenn innan raða hvítra, en þeir voru í það minnsta siðmenntaðir í störfum sínum.

Þegar engin svör bárust hélt Max áfram, "Það er það sem ég hélt. Sama hve mismunandi aðferðir okkar eru, óháð því hvort þú ert tilbúin að viðurkenna það upphátt, þá held ég að við deilum mjög svipuðu sjónarhorni. Hér er tilboð mitt: Leyfðu mér að sanna að aðferðir mínar virka. Gakktu til liðs við mig, þjónaðu sem næstæðsti leiðtogi á eftir mér í eitt ár í viðbót. Eina manneskjan sem þú svarar undir er ég og ég gef þér þitt eigið teymi að vinna með. Þú mátt handvelja þá sem þú vilt í þetta lið þitt af núverandi og komandi meðlimum okkar og fyrrverandi meðlimum, þó ég geti ekki ábyrgst að hver og einn þeirra sem þú nefnir komi hlaupandi ..."

"Max ..." Kayden hristi höfuðið.

Lokahluti samningsins er þessi. Ef þú ert ekki sátt við hvernig ég geri hlutina þegar árið er liðið, þá er Empire Eighty-Eight þitt. Með manni og mús, öll viðskipti, starfsfólk, eignir, lögmætar jafnt sem aðrar. Ég færi mig undir þína stjórn og mun fylgja þínum skipunum. Þú getur gert Empire Eighty-Eight að mannúðarsamtökum, selt fyrirtækið, gert okkur að ofurhetjusamtökum. Mér er sama. Ef ég get ekki heillað þig, þá er það sem ég er að gera hérna einfaldlega ekki þess virði að halda í.

Þetta vakti athygli hennar. Fyrir mörgum árum hefði Kayden líklega tekið svona tilboði án umhugsunar. Eftir að hafa verið gift Max í ellefu mánuði, eftir að hafa komist að því hvaða mann hann hafði að fela, það gaf henni innsýn sem kenndi henni að hafa varann á. Hún íhugaði tilboðið í dágóðan tíma, til að reyna að átta sig á hængnum ef einhver væri. Hann var að segja henni satt vissi hún. Hvað annað sem Max var þá var hann ekki lygari, hann kæmi ekki með blákaldar lygar til að fá sínu fram.

"Gengur fyrirtækjareksturinn illa?" spurði hún. Var hann að bjóða henni köttinn í sekknum?

"Fyrirtækjareksturinn og allt annað er í blóma. Lofa."

"Hvað mundirðu láta mig gera?"

"Meira og minna það sama og þú gerðir áður. Þú yrðir ein af hörkutólunum mínum. Sæir til þess að skipunum mínum sé framfylgt. Ef ég þyrfti þig til að refsa einhverjum fyrir feilspor til varnar öðrum þá mundirðu gera það. Eini munurinn á hlutunum þá og núna er að Empire fyrirtækið mitt er stærra. Öflugara. Þú og ég getum haft mun meiri áhrif."

*Meira blóð á hendur mínar*. Þegar hugsunin kom upp í hugann leit hún á hanskaklæddar hendur sínar. Skjannahvítt klæði, sérstaklega hér undir halógen flóðljósunum. Hún vissi hvað hann var að gera, hafði vitað það þegar hún ákvað að koma. Hann fann veikleika manneskju, réðist á veikleikann, breytti veikleika viðkomandi í hans eigin styrkleika. Hann vissi að hún var örg yfir hve litlu hún var að áorka ein, hafði líklega verið tilbúinn fyrir þetta samtal þeirra fyrir dögum ef ekki vikum síðan, spilandi í gegnum það í huga sér, tilbúinn með svar við hverju því sem hún gæti sagt. Hvernig gat hún keppt við það, þegar hún sjálf horfði sjaldan lengra en fram í næstu tuttuguogfjóra tíma. Það var bara hvernig hún var, hvernig hún hugsaði.

Sem var líklega ástæðan fyrir því að þau höfðu verið svo áhrifarík sem par varð hún að viðurkenna.

"Svo ég spyr þig aftur, Kayden, viltu halda áfram að eyða tíma þínum í að mistakast að koma þér á framfæri á eigin spýtur, mistakast að koma í gegn breytingum, eða ertu tilbúin að ganga á ný til liðs við mig og taka þátt í að breyta hlutunum? Komdu með mér, og ég ábyrgist að þú munt sigra á einn eða annan hátt."

Augun hennar lýstust upp og hárið hennar fór að verða hvítt frá rót og út í enda. Á örfáum augnablikum var hún orðin geislandi hitt sjálfið sitt. Purity.

Eins og til að svara henni tók hann upp fréfaopnara og hélt honum upp við bringuna á sér. Málmblöð hófu að kvíslast út frá hnífnum og hver kvísl tvístraðist enn frekar. Hægt í byrjun fór málmnetið að hylja bringuna hans, síðan restina af líkamanum hans. Stangir, blöð, rör, málmplötur spruttu á sina staði utanum hann. Með kraftinum hans, vissi hún, gat hann látið málma spretta upp úr hvaða fasta yfirborði sem er, þar með talið málmum sem hann sjálfur hafði skapað. Eins auðveldlega og hann gat látið tíu metra löng spjót gjósa fram úr gólfi og veggjum, gat hann skapað fínlega hönnuð herklæði utanum sjálfan sig sem hann skreytti síðan með með blöðum og krulluðum oddum. Að lokum skapaði hann sér ójafna kórónu gerða úr málmblöðum.

Hann rétti fram annan málmhanskann, fyrir hana að taka í. Handabandið var í raun formsatriði, en hann bauð það aldrei þegar hann taldi viðkomandi geta neitað sér um að taka í höndina á sér, og hún mat látbragðið mikils, jafnvel þó hana grunaði að til þess væri einmitt leikurinn gerður.

*Fyrirgefðu mér, Aster,* hugsaði hún, *ég er að gera þetta fyrir þig.*

---

[Fyrri hluti](Ormur-04.05.md) - [Næsti hluti](Ormur-04.07.md)