*Sagan Worm er skrifuð af og í eigu höfundarins J.C. McCrae, einnig þekktur sem Wildbow. Þú getur fundið upprunalega textann á [parahumans.wordpress.com](https://parahumans.wordpress.com/). Ef þú hefur gaman af þessari sögu endilega íhugaðu að [styrkja höfundinn](https://parahumans.wordpress.com/support/). Þessi þýðing er ekki beint tengd J.C. McCrae og við höfum engan rétt til grunnefnisins. Við höfum því engan rétt á að græða á þessari þýðingu og við ætlum okkur það ekki - eina markmiðið er að auðvelda íslenskumælandi fólki að upplifa söguna. [[Disclaimer in English]](../../README.md#fyrirvari)*

---

### Skel 4.7

Grue lyfti upp höndunum og sveipaði allt svæðið myrkri. Það myndi ekki hjálpa mikið. Jafnvel þó myrkrið fengi ABB herskarann til að hika eða ruglast þá mundi troðningurinn að lokum ná til okkar og við yrðum barin og lamin sökum gríðarlegs fjölda þeirra. Eini kosturinn var að fyrir þá sem voru vopnaðir byssum þá myndu þeir ekki skjóta sökum hræðslu um að skjóta sína eigin liðsmenn.

Ég fann hendur grípa í mittið á mér og ég greip kylfuna mína og barði frá mér. Hendurnar slepptu og ég hæfði bara loft. Stundarkorni síðar fann ég hendur grípa í mig aftur, gripið blíðara en áður. Ekki óvinur. Grue, áttaði ég mig á.

"Fyrirgefðu," muldraði ég. Hann gat heyrt inni í myrkrinu sínu, var það ekki?

Hann hífði mig upp í loftið og ég skildi strax hvað hann vildi gera. Ég teygði mig upp og fann múrstein til að grípa í, síðan hrjúft bárujárnsþakið. Ég hífði mig upp og sneri mér við til að hjálpa næsta manni upp, með aðra höndina haldandi í endann á þakinu til að detta ekki fram af.

Ég fann hendur Regent og Tattletale og hjálpaði að hífa þau upp. Ég vissi að hvorugt þeirra var Grue þar sem þau voru of létt. Fimm eða sex langar taugastrekkjandi sekúndur liðu áður en Grue sjálfur greip í höndina á mér og hífði sjálfan sig upp.

Við klifruðum niður hinumegin og Grue leysti upp myrkrið í kringum okkur.

Það voru þrír ABB meðlimir staddir í aðra áttina í sundinu sem við vorum komin niður í og sá fjórði var staddur í hina áttina. Allir fjórir horfðu í áttina frá okkur og hreyfðu sig ekki, þeir höfðu ekki tekið eftir okkur ennþá.

Þessi mikli fjöldi liðsmanna passaði ekki og ég hafði orð á því, "Hvað í fjandanum? Hversu mikið af fólki var þetta?"

Grue var greinilega að hugsa það sama, "ABB ætti ekki að vera með svona marga meðlimi."

"Þeir gera það núna," Tattletale leit um öxl á ABB liðsmennina fyrir aftan okkur, svo aftur á stöku manneskjuna fyrir framan okkur sem hafði ekki enn tekið eftir okkur, "Gildra! Niður!"

Hún fleygði mér í jörðina áður en hún skellti sér niður sjálf.



---

[Fyrri hluti](Ormur-04.06.x.[Sjónarhorn;Kayden].md) - Næsti hluti