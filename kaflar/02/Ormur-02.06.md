### Aðdróttun 2.6

Ég ákvað að fara klædd í búninginn minn. Mér var sama þó það léti mig líta út fyrir að vera óörugga eða jafnvel dónalega í augum þeirra, ég vildi frekar geta lifað af hnífsstungu en að spila með.

Ég hafði gripið strætisvagn frá almenningsbókasafninu og heim, laumast inn og klætt mig í búninginn undir fötin mín. Megnið af brynjunum voru aðskildir hlutir sem haldið var á sínum stað með ólum sem runnu ofan í slíður á búningnum. Ekki allar þó. Sumar brynjurnar voru samfastar búningnum, ég hafði sett tiltölulega þunnar stífar brynjuplötur sem lágu meðfram miðju brjóstkassans, bakinu, sköflungunum, úlnliðunum, mjöðmunum, öxlunum og herðum. Þegar ég festi stóru aðskildu brynjurnar ofan á þá héldu að auki greipar á föstu brynjunum þeim þannig að þær gætu ekki auðveldlega losnað eða færst til. Ég virti mig fyrir mér í speglinum, ég gat ekki ímyndað mér að nokkur tæki eftir neinu nema ef ég stillti mér upp á einhvern undarlegan hátt og viðkomandi væri horfa vandlega á mig. Ég klæddist vel víðum fötum yfir búninginn, - stærstu íþróttabuxunum sem ég átti og hettupeysu en þrátt fyrir það fannst mér ég vera óþægilega áberandi.

Ég hafði yfirgefið húsið eins dressuð í gærkvöldi, fundið síðan mannlaust húsasund, skellt grímunni á mig í flýti, klætt mig úr fötunum sem ég var í yfir búninginn og skellt þeim í gamlan bakpoka sem pabbi átti. Seinustu nótt hafði ég falið bakpokann í húsasundinu, en í dag tók ég hann með mér. Ég yfirgaf húsasundið í hinum enda þess.

Þegar ég fór að nálgast staðinn þar sem bardaginn hafði átt sér stað sendi ég tugi flugna að skima svæðið á undan mér. Ég einbeitti mér að því sem þær skynjuðu.

Ég þarf líklega ekki að taka það fram en pöddur skynja heiminn svo allt öðruvísi en við mannfólkið. Þar að auki móttaka þær og vinna úr því sem þær skynja á allt öðrum hraða. Þetta virtist leiða til þess að skynjunin sem krafturinn minn þýddi og skilaði til mín þannig að heilinn minn gat skilið var dempuð. Sjónrænar upplýsingar skiluðu sér til mín eins og þuldar einkskonar blekblettuðum einlituðum skuggamyndum, ýmist óskýrum eða sérstaklega skörpum. Hljóð var allt að því að vera sársaukafullt að beina einbeitingunni að, það var brotið niður í djúpar víbrandi tóna sem trufluðu sjónina allverulega, og allt upp í skerandi hátíðnihljóð sem voru ekki ólík neglum dregnum yfir krítartöflu. Það margfaldað með hundrað, þúsund, tíuþúsund, og það varð algjörlega yfirþyrmandi. Þegar ég hafði öðlast kraftana mína hafði ég upplifað enga stjórn til að opna né loka á mismunandi skynjanir. Þessar ofskynjanir höfðu ekki beint valdið mér skæðum sársauka, jafnvel þegar verst var, en þær höfðu verið yfirþyrmandi og valdið mér töluverðri vanlíðan. Þessa dagana lokaði ég á hljóðskynjanir frá pöddunum mínum í allt að nítíuogníu prósent af tímanum.

Langþægilegast fannst mér að skynja hluti í gegnum pöddurnar mínar með snertingu. Það var ekki það að snertiskynjun skilaði sér eitthvað mikið skýrar til mín en hljóð og sjón, það var meira að ég hafði skýra tilfinningu fyrir því hvar pöddurnar mínar væru staðsettar miðað við mig. Ég var sérstaklega næm fyrir því hvort pöddurnar voru kyrrar, eða hvort þær hreyfðu sig eða voru hreyfðar af einhverju. Það var skynjun sem virtist þýðast sérstaklega vel.



---

[Fyrri hluti](Ormur-02.05.md) - Næsti hluti