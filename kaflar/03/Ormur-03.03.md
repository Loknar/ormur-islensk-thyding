### Æsingur 3.3

"Nei," sagði Brian, "þetta er alveg galin hugmynd."

Lisa var enn með símann í hendinni. Bitch stóð rétt fyrir aftan hana og klæðnaðurinn hennar var gjörsamlega gagnstæður við klæðnað Lisu sem var í gallabuxum, peysu og með hárið bundið í tagl, Bitch var í sömu rytjóttu buxunum og daginn áður og hermannajakkanum sínum, með hárið úfið þrátt fyrir hve stuttklippt það var. Minnsti hundurinn, eineygði eineyrði terrierinn, tölti á eftir henni.

"Koma svo," sagði Lisa af innlifun, "þetta yrði svona einskonar innvígsla fyrir illskeitta glæpamenn eins og okkur."

"Að ræna banka er svo heimskulegt. Við höfum rætt þetta áður," Brian lokaði augunum og kleip í nefbrúnina milli augnanna, "veist hver meðalgróðinn er af því að brjótast inn í banka?"

Lisa hikaði smá, "Tuttugu þúsund?"

"Nákvæmlega. Við erum ekki að tala um milljónir eins og talað er um í öllum bíómyndunum. Bankar geyma ekki mikið lausafé í útibúunum sínum, þannig að þetta mundi líklega skila okkur minna en fyrir flest önnur verk. Ef við tökum inn í reikninginn kostnað og þá staðreynd að við erum í Brockton fjárans Bay, þar sem bankar hafa meiri ástæðu en annarstaðar að halda peningamagni í fjárhvelfingum í lágmarki og við myndum græða kannski tólf til sextán þúsund. Skipt á milli fimm manns og hvað, við værum að tala um tvö til þrjúþúsund dali á mann?"

"Ég væri alveg til í auka þrjúþúsund dali til að eyða," sagði Alec og lagði frá sér leikjafjarstýringuna og færði sig til í sófanum til að fylgjast betur með samræðunum.

"Í hvað?" spurði Brian. Þegar Alec yppti öxlum andvarpaði Brian og útskýrði, "Þetta er hræðilegur ávinningur fyrir áhættuna sem um ræðir. Það eru þrjú stór ofurhetjuteymi í þessari borg. Líklega eru um eða yfir tólf hetjur sem starfa einar, þar með er nánast tryggt að við munum lenda í bardaga við einhver þeirra."

"Og hvað?" Bitch talaði í fyrsta skiptið, "Við vinnum bardaga. Við unnum áður en við höfðum hana." Hún lyfti hökunni í áttina að mér þegar hún sagði síðasta orðið.

"Við unnum vegna þess að við gátum valið bardagana okkar. Við höfum ekki þann lúxus ef við stormum bara inn í banka og bíðum eftir að einhver ofurhetjanna kemur á vettvang og leyfum þeim að ákveða hvernig og hvar bardaginn fer fram."

Lisa kinkaði kolli og brosti þegar hann talaði. Ég hélt í smá stund að hún ætlaði að segja eitthvað, en hún gerði það ekki.

Brian hélt áfram, tónninn orðinn töluvert dramatískur þegar hann þuldi, "Við munum ekki geta hörfað eins við höfum gert þegar hlutirnir hafa farið aðeins úr böndunum áður. Getum ekki forðast bardagann ef við viljum komast upp með eitthvað sem vert er að tala um. Hver einasti banki er með mörg verndarlög. Járnrimlar, brynvarðar dyr og hvelfingar og svo framvegis. Jafnvel með kraftinn þinn Lisa, þá eru takmörk fyrir hve hratt við komumst í gegnum slíkar hindranir. Bætum við tímanum sem fer í að meðhöndla gísla og setja upp örugga flóttaleið og ég get nokkurnveginn ábyrgst að það er nægur tími fyrir einhverja skikkjuna til að frétta af ráninu og mæta á staðinn til að hægja á okkur enn frekar."

Alec sagði, "Mig langar samt smá að gera þetta. Að ræna banka kemur manni á forsíður blaðanna. Væri stórt stökk fyrir orðsporið okkar."

"Örverpið hefur rétt fyrir sér." sagði Bitch.

Brian nöldraði, "Það væri enn betra fyrir orðsporið okkar klúðra ekki verkefni." Djúp röddin hans hentaði mjög vel til að nöldra.

Alec leit á mig, "Hvað finnst þér?"

Ég var nánast búin að gleyma að ég var hluti af þessu samtali. Það síðasta sem ég vildi fara að gera var held ég að ræna banka. Gíslin gætu meiðst. Staðreyndin að ránið yrði forsíðufrétt var ekki til að fegra hugmyndina, ef ég vildi einhverntímann fletta niður leiktjöldunum af illmennaleik mínum og gerast ofurhetja með gott orðspor. Ég endaði á að svara, "Mér finnst Brian koma með góð rök gegn því að gera þetta. Þetta hljómar svo kærulaust."

Bitch hnussaði. Mér fannst ég sjá Alec ranghvolfa augunum.

Lisa hallaði sér fram, "Hann færir göð rök, en ég er með betri rök. Eruð þið til í að hlusta í smá?" Við hin þögðum og horfðum á hana, þó Brian setti upp grettu sem lét líta út fyrir að það þyrfti mikið til að sannfæra hann um ágæti hugmyndarinnar.

"Brian kom með álíka rök áður en við rændum spilavítið fyrir nokkrum vikum síðan. Svo ég er ekkert hissa á afstöðu hans núna. En þetta er ekki eins glórulaust og það kannski hljómar. Stjórinn vill að við vinnum þetta verk á mjög ákveðnum tíma. Ég fékk það á tilfinninguna að hann væri tilbúinn að bjóða okkur góðan bónus á mánaðargreiðsluna okkar ef við gerðum aðeins meira en hann ætlaðist til af okkur, og hann bauð nokkuð rausnarlegan samning."

"Bankaránið var mín hugmynd og hann tók mjög vel í hana. Samkvæmt honum verður Protectorate deildin upptekin af atburði á fimmtudaginn, rétt utan við borgarmörkin. Það er ein ástæðan fyrir því að tímasetningin er mikilvæg. Ef við látum til skarar skríða á þeim tíma eru nánast engar líkur á að við þurfum að eiga við þá. Ef við ráðumst á Bay Central, í miðbænum-"

"Það er stærsti bankinn í Brockton Bay," greip ég inní, frekar slegin.

"Svo allt sem ég sagði varðandi öryggisgæslu vegur í raun tvöfalt," bætti Brian inní.

"*Ef við ráðumst á Bay Central, í miðbænum,*" endurtók Lisa, og reyndi að gefa yfirgripum okkar ekki gaum, "þá erum við að ráðast á stað einungis kílómetra frá Arcadia High, þar sem flestir meðlimir Wards deildarinnar ganga í skóla. Miðað við lögsagnarumdæmið mun New Wave ekki geta skorist í leikinn án þess að stíga á tærnar á Wards deildinni, sem nokkurnveginn tryggir að við munum lenda á móti teymi af yngri ofurhetjum. Með mér hingað til?"

Við kinkuðum öll kolli eða muldruðum játandi.

"Ímyndið ykkur núna, bankaránið gerist á miðjum skólatíma og hetjurnar geta ekki skyndilega yfirgefið kennslustundir sínar án þess að vekja mikla athygli. Fólk veit að meðlimir Wards deildarinnar ganga í Arcadia High menntaskólann, það veit bara ekki hver þau eru. Svo allir fylgjast stöðugt með því. Þar sem deildin getur ekki einfaldlega dregið alla meðlimina úr kennslu á sama tíma í hvert sinn sem deildin þarf að sinna svona málum án þess að vekja mikla athygli á þeim, þá eru líkurnar góðar á að við þyrftum einungis að berjast gegn nokkrum af sterkari meðlimunum, eða einum af þeim sterkari með hóp af öðrum með minna frábæra krafta. Við færum létt með að vinna svoleiðis."

"Allt í lagi," sagði Brian gremjulega, "ég viðurkenni að við færum líklega létt með svoleiðis kringumstæður, en-"

Lisa greip fram fyrir hann, "Ég fékk að auki stjórann til að samþykkja að greiða okkur tvöfalt það sem við náum að ræna. Ef okkur tekst að ræna fimmtán þúsund, þá greiðir hann okkur þrjátíu þúsund. Eða hann greiðir okkur nógu mikið til að við fáum samanlagt tuttuguogfimm þúsund fyrir verkið, eftir því hvor upphæðin er hærri. Svo við gætum eins bara gengið í burtu með tvöþúsund dali úr ráninu og hann greiðir okkur tuttuguogþrjú þúsund. Þannig að svo framarlega sem við lendum ekki í fangelsi er tryggt að hvert okkar fær fimmþúsund dali að lágmarki."

Augu Brians galopnuðust, "Það er brjálað. Hvers vegna mundi hann bjóða það?"

"*Að auki,*" sagði Lisa flissandi, "mun hann standa straum af öllum tilkostnaði, í þetta eina skipti. Búnaður, upplýsingar, mútur ef við viljum nota þær."

"*Hvers vegna?*" sögðum við Brian samtaka, bæði vantrúa og hissa. Lisa var að tala um fjárhæðir sem ég átti erfitt með að vefja huganum utanum. Ég hafði aldrei á ævinni haft meira en fimmhundruð dali ínni á bankareikningnum mínum.

"Vegna þess að hann er bakhjarlinn okkar og hann vill ekki fjármagna einhverja nafnleysingja. Ef við tökum þetta að okkur og tæklum þetta erum við að stimpla okkur inn sem aðila sem ber að varast. Það, og að hann langar mjög mikið að við vinnum verk á þessum ákveðna tíma."

Það var þögn um stund á meðan allir íhuguðu samninginn. Ég var að ærast við að reyna að finna eitthvað sem gæti sannfært þessa krakka um að þetta væri svakalega slæm hugmynd. Bankarán gæti orðið til þess að ég yrði handtekin. Og verra, það gæti leitt til þess að ég eða einhver sjónarvotturinn gæti slasast eða jafnvel dáið.

Brian varð fyrri til, "Áhættan er finnst mér enn meiri en umbunin. Fimmþúsund fyrir hvert okkar fyrir að ráðast á svona stórt skotmark sem gæti vel verið mest víggirti staðurinn í Brockton Bay og allt að því öruggt að þurfa að takast á við Wards deildina?"

"Næstvíggirtasti staðurinn," bætti Lisa við, "Protectorate höfuðstöðvarnar er mest víggirti staðurinn."

"Þá það," sagði Brian, "en rökin mín standa."

"Þetta verður klárlega meira en fimmþúsund á mann, ég get allt að því ábyrgst það," sagði Lisa við hann, "þetta er stærsti bankinn í Brockton Bay. Hann er að auki með eina af fjárhirslunum sem alríkið notar til að geyma reiðufé. Reiðufé sem er reglulega flutt á milli staða í brynvörðum bílum á ákveðnum tímum-"

"En hvers vegna ráðumst við þá ekki bara á einn af þessum bílum þegar það er gert?" spurði Alec.

"Þessir bílar eru alltaf með fylgdarlið, bæði á landi og í lofti, mannað ýmsum af sterkari meðlimum Wards og Protectorate deildanna, svo við myndum enda í bardaga við aðrar skikkjur nánast samstundis. Sama vandamál og Brian nefndi, varðandi að festast í bardaga, þurfa að komast í gegnum hindranir til að koma höndum yfir féð, og svo framvegis. Að auki koma slíkir bílar um tvisvar í viku í Brockton Bay Central, og fara um það bil fjórum sinnum í viku. Við ráðumst inn á fimmtudegi rétt eftir hádegi, það ætti að vera besti dagur og tími hvað varðar upphæðina sem við gætum náð. Í raun er eina leiðin til að standa uppi með ránsfeng undir þrjátíu þúsund er að við klúðrum einhverju. Með það sem stjórinn er að bjóða okkur er það samt nítíu þúsund dalir."

Hún brá saman handleggjunum.

Brian andvarpaði, lengi og hávært, "Jæja, þú náðir að sannfæra mig þarna, held ég. Umbunin er orðin ásættanleg mðað við áhættuna. Þetta hljómar vel."

Lisa sneri sér að Alec. Það var enga mótspyrnu að finna þar. Hann sagði bara, "Ó já, ég er til í þetta."

Bitch þurfti ekki frekari sannfæringar heldur. Hún kinkaði kolli einu sinni og fór síðan að huga að litla skemmda hundinum sínum.

Síðan horfðu þau öll á mig.

"Hvað yrði ég látin gera?" spurði ég taugaveikluð, í von um að staldra við og finna vandamál við áætlunina sem ég gæti notað til að færa rök gegn henni.

Lisa lýsti drögum að áætlun. Brian bætti inn nokkrum tillögum, góðum tillögum, og áætlunin þróaðist í samræmi við það. Ég áttaði mig á með síauknum vonbrigðum og kvíðahnút í maganum að þetta var allt að því óhjákvæmilega að fara að gerast.

Að reyna að tala niður bankaránið á þessum tímapunkti mundi skaða leyniaðgerðina sem ég var með í gangi meira en það hjálpaði neinum. Með það í huga hóf ég að koma með tillögur sem - að ég vonaði - myndu draga úr líkum á hörmungum. Eins og ég sá þetta, ef ég hjálpaði hlutunum að ganga snuðrulaust, þá mundi það stórefla líkurnar á því að ég gæti fundið upplýsingar um dularfulla bakhjarlinn þeirra. Og ég gæti verið til staðar til að lágmarka líkurnar á að einhver myndi örvænta eða gerast kærulaus og skaða óbreyttan borgara. Ég hugsa að mér liði verr ef það gerðist heldur en ef ég endaði í fangelsi.

Umræðan hélt áfram um hríð. Á einum tímapunkti sótti Lisa fartölvuna sína og við rökræddum inn- og útgönguleiðir á meðan hún rissaði upp kort af húsnæði bankans. Það var stórundarlegt að sjá kraftinn hennar að verki. Hún afritaði loftmynd af bankanum úr vefleit inn í myndvinnsluforrit, teiknaði síðan inn á hana með þykkum línum til að sýna útlínur herbergjanna. Með annarri leit og stakri mynd af bankastarfsmanni standandi við skrifborðið sitt gat hún fundið út hvar starfsstöð bankastjórans var staðsett. Það var ekki það eina sem gerði þetta magnað, því í framhaldi af því fór hún að merkja inn staðsetningar myndavéla, öryggishnappa og önnur varnarúrræði eins og hreyfimæla, rammgirtar hurðir og hvelfingar, þar á meðal hvelfinguna með öllum öryggishólfunum. Hún merkti inn hvar öryggistaflan og loftræstikerfið var, en við ákváum að nýta okkur hvorugt þeirra. Svoleiðis var frekar svalt í bíómyndunum en virkaði enganvegin vel í raunvöruleikanum. Að auki var þetta rán um hábjartan dag en ekki eitthvað laumurán í skjóli nætur.

Á meðan við unnum varð Alec órólegur og fór að útbúa hádegismat. Af okkur fjórum fékk ég á tilfinninguna að hann hefði minnst til málanna að leggja, allavega hvað varðaði herkænsku, og hann virtist gera sér fulla grein fyrir því. Ég var ekki viss hvort hann hefði einfaldlega ekki mjög taktískt hugarfar eða hvort honum væri einfaldlega alveg sama um skipulagningu verksins. Ég fór að hallast að síðari möguleikanum, þar sem hann virtist viljugari til að fylgja straumnum en Brian og Lisa.

Hann kom með platta af hituðum pítsuvefjum ásamt úrvali af gosdrykkjum og við borðuðum hádegismat samhliða því að klára að skipuleggja bankaránið.

"Gott og vel," sagði Brian þegar Lisa lokaði fartölvunni sinni, "ég held að við séum komin með greinargóða hugmynd um hvað við séum að fara að gera. Við vitum hvernig við komumst inn, við vitum hver gerir hvað þegar við erum komin inn og við vitum hvernig við viljum komast út. Að því sögðu er ekki til sú áætlun sem lifir af árekstur við óvininn, en þrátt fyrir það tel ég að líkurnar á að okkur takist þetta áfallalaust nokkuð góðar."

"Svo óvinurinn sem þú nefnir," sagði ég og barðist við tilfinninguna sem óx í brjóstinu á mér að við værum að fara að mæta góðu gæjunum, "Eina reynslan mín af því að berjast í búningnum ... og jafnvel bara að berjast yfir höfuð, er bardaginn minn gegn Lung, og sá bardagi fór ekkert sérstaklega vel."

"Ekki gera lítið úr sjálfri þér," sagði Brian, "þér gekk mun betur en flestum hefði gengið."

"Ég skal umorða þetta," sagði ég, "það hefði getað farið töluvert betur. Við erum að fara að eiga við meðlimi Wards deildarinnar og þau leyfa fæstum að komast upp með að spila mikið með sig."

Brian kinkaði kolli, "Satt. Við skulum ræða herkænsku og veikleika. Þekkirðu meðlimi Wards deildarinnar?"

Ég yppti öxlum, "Ég hef lesið mér til um þau. Ég hef séð þau í sjónvarpinu. Það þýðir ekki að ég viti mikilvægu hlutina."

"Látum okkur sjá," sagði hann, "förum í gegnum listann. Liðsforingi, Aegis. Þú gætir haldið að hann væri með staðlaða Alexandria pakkann, flug, ofurstyrkur, ósigrandi, en það er ekki alveg rétt. Hann getur flogið en hinir tveir kraftarnir eru ekki alveg eins og margir halda. Hann er til dæmis ekki ósigrandi, hann hefur bara enga veika punkta. Líffræðilegar endurbætur sem hann er með svo mikið af aukahlutum og styrkingum að þú getur ekki slegið hann niður með bolabrögðum. Þú kastar sand í augun á honum og hann sér ennþá með því að nema ljósið á húð sinni. Skerð hann á háls og honum blæðir ekkert sérstaklega frekar en ef skurðurinn væri á handarbakinu hans. Hann hefur lent í því að hendurnar hafa verið skornar af honum og þær voru bara saumaðar á hann aftur og voru orðnar fínar daginn eftir. Stunginn í hjartað og annað líffæri tekur yfir nauðsynlega virkni til að halda honum gangandi."

"Ekki að við séum að fara að stinga einhvern þeirra í hjartastað?" sagði ég og lét það hljóma eins og spurningu, uppfull vonar um að svarið yrði hreint og klárt nei.

"Nei. Eða sko, það væri enganveginn slæm hugmynd að stinga Aegis í hjartað ef tækifæri gefst, til að hægja á honum. Ef þú mundir gera það með einhverju nægilega stóru. Gaurinn er eins og uppvakningur, hann rís upp aftur bara nokkrum sekúndum eftir að hann er barinn niður, heldur áfram að beita þig pressu þar til þú örmagnast eða gerir mistök."

"Og er hann ofursterkur?" spurði ég.

Brian hristi höfuðið, "Lisa, langar þig að svara þessum hluta?"

Hún hóf að tala. "Aegis er ekki ofursterkur, en hann getur misnotað líkama sinn á þann hátt að hann líti út fyrir að vera það. Hann getur slegið frá sér með höggum sem brjóta auðveldlega hendur hans, slíta liði, rífa vöðva og líkaminn hans bara tekur því. Hann finnur enga ástæðu til að halda aftur af sér og hann þarf ekki að vanda sig við að verjast mótárásum. Hann getur líka nýtt sér adrenalínframleiðslu ... þú hefur örugglega heyrt sögur af því hvernig jafnvel gamalmenni geta lyft upp bílum af jörðinni til að bjarga barnabörnunum sínum?"

Ég jánkaði.

"Það er adrenalín sem gerir fólki það kleift og Aegis getur notfært sér það tímunum saman. Líkaminn hans örmagnast ekki, hann þreytist ekki, hann klárar ekki adrenalín forðann sinn. Hann heldur bara áfram."

"Svo hvað stöðvar hann?" spurði ég.

"Í rauninni stöðvarðu hann ekki," sagði Brian, "best er að halda honum uppteknum við eitthvað, þannig að honum gefst ekki tími til annars en að eiga við það, eða festir hann einhverstaðar þar sem hann kemst ekki undan. Lokar hann í ruslatunnu og fleygir honum ofan í fljót, gæti gefið þér nokkurra mínútna frið. Sem er klárlega erfiðara en það hljómar. Hann er fyrirliði deildarinnar og allt annað en heimskur. Rachel? Sigaðu hundunum á hann. Tveggja tonna hundur eða tveir ættu að duga til að halda honum uppteknum þar til við erum tilbúin að flýja."

"Þarf ég ekki að halda aftur af hundunum?" spurði Bitch og lyfti annarri augabrúninni.

"Í þessu tilfelli, gegn honum, nei. Þú getur látið þá taka á honum af öllum mætti. Bara, þú veist, ekki drepa hann. Alec? Þú ert til vonar og vara þegar kemur að Aegis. Fylgstu með honum, fylgstu með opnun til að nota kraftinn þinn á hann til að trufla hann. Kauptu nægilega mikinn tíma fyrir hund að ná til hans og hann ætti að vera úr leik."

"Gott mál," sagði Alec.

Brian setti upp tvo fingur og tappaði á seinni fingurinn með vísifingri hinnar handarinnar, "Næsti meðlimur, Clockblocker. Leyfið mér að byrja á að segja, ég virkilega hata fólk sem getur leikið sér með framvindu tíma."

"Hann stöðvar tímann ef ég man rétt?" spurði ég, eins mikið til að vera hluti af stamtalinu og til að fá skýringar.

"Meira sérhæft en það," sagði Brian, "hann getur stöðvað tíma fyrir hvað sem hann snertir. Manneskjan eða hluturinn sem snertir er í megin atriðum settur á pásu frá allt að þrjátíu sekúndum upp í heilar tíu mínútur. Eini hængurinn virðist vera að hann ræður ekki hversu langan tíma eitthvað er frosið í tíma. En ef hann nær að snerta þig ertu í raun úr leik. Annaðhvort stendur hann við hliðina á þér og bíður eftir því að áhrifin hjaðna og snertir þig aftur, eða hann hlekkjar þig með keðjum eða handjárnum þannig að þegar áhrifin hjaðna ertu nú þegar í haldi."

"Í stuttu máli, hann snertir þig, þú ert búin að vera," sagði Alec.

"Það góða er að hver sem hann snertir verður líka ósnertanlegur. Ekki hægt að skaða viðkomandi né færa. Punktur. Hann notfærir sér það oft á varnarmiðaðan hátt, og hann getur gert fáránlega hluti eins og tekið upp blað eða fatnað, fryst í tíma og gert það þannig að óbrjótanlegum skyldi. Þú vilt ekki hlaupa á eitthvað sem er frosið. Einu sinni ók bíll á blað sem Clockblocker hafði fryst í tíma og bíllinn skarst í tvennt en blaðið haggaðist ekki."

"Móttekið," sagði ég.

Brian hélt áfram, "Þriðji öflugi meðlimurinn í Wards deildinni er Vista. Þú hefur heyrt sögusagnirnar um að því yngri sem þú ert þegar þú öðlast krafta þeim mun veldislega öflugari eru kraftarnir? Vista er ein af krökkunum sem halda þeim sögusögnum gangandi. Clockblocker er í raun bara með eitt trix, sem er að rugla með framvindu eins af grunnkröftum heimsins, en takmarkast við það eitt. Vista getur líka ruglað með framvindu grunnkrafta heimsins en hún er mikið fjölhæfari."

"Tólf ára og hún hefur kraft sem gerir henni kleift að endurmóta rými. Hún getur teygt úr byggingu eins og hún sé gerð úr sykurpúða, og gert bygginguna allt að tvöfalt hærri, eða til dæmis þjappað saman tveimur gangstéttum að því marki að hún getur gengið yfir alla götuna með einu skrefi."

"Veikleiki hennar," bætti Lisa við, "er hin svokölluðu Manton-áhrif." Hún sneri sig að mér, "Veistu hvað það er?"

"Ég hef heyrt minnst á þetta, en ég veit ekki hvernig það virkar."

"Hvaðan sem kraftar okkar koma, þá er eins og þeim fylgi iðulega einhverjar takmarkanir. Fyrir flest okkar virðast vera takmarkanir á því hvort krafturinn virki á lifandi hluti. Drægni krafts á iðulega til að hætta að virka við yfirborð manneskju eða dýrs. Nánast einu undantekningarnar virðast vera kraftar sem virka sérstaklega á lifandi verur, eins og þinn, Alecs og Rachels. En stutta lýsingin er að Manton-áhrifin eru megin ástæðan fyrir því að til dæmis flestir fjarfærslukraftar geta ekki einfaldlega teygt sig inn í líkamann þinn og stöðvað eða kramið í þér hjartað. Flestar skikkjur með krafta sem innihalda orkuskildi geta ekki skapað einn slíkan í gegnum fólki og þannið skorið það í sundur."

"Narwhal getur það," stakk Alec inní.

"Ég sagði flestar," árétti Lisa, "en hvers vegna nákvæmlega þessar hömlur eru eins algengar og þær eru er ráðgáta sem enginn veit svarið við, alveg eins og hvaðan kraftarnir okkar koma til að byrja með. Iðulega eru sterkustu skikkjurnar á meðal okkar þær sem virðast þjást minnst af Manton-áhrifunum."

Ég kinkaði kolli, hægt. Ég velti fyrir mér hvort að þetta hefði eitthvað með það að gera að til dæmis Lung brenndi ekki sjálfan sig, en ég vildi ekki reka meira frá meginumræðuefninu, "Og Vista?"

"Vista getur teygt og þjappað rými. Hún getur líka gert skondna hluti með þyngdaraflið. Málið er að Manton-áhrifin virðast koma í veg fyrir að hún geti teygt eða þjappað þig saman. Það gerir líka að verkum að það er erfiðara að breyta rými eftir því sem fleiri eru staðsettir í rýminu. Til dæmis ef við erum öll stödd í einu herbergi getur hún ekki haft áhrif á allt herbergið í einu."

"*En,*" bætti Brian inní og þurrkaði danglandi ost úr munnvikinu á sér, "Í hvert sinn sem við höfum lent á móti henni hefur hún verið hraðari, öruggari og almennt öflugari með krafta sína og brögðunum sem hún hefur úr að moða hefur fjölgað. Hver sekúnda sem hún fær að vera í friði getur flækt hlutina gríðarlega fyrir okkur. Við þurfum því að taka hana úr umferð fyrr en seinna. Aegis, Clockblocker, Vista. Þau eru skikkjurnar sem við erum líklegust að lenda á móti og sama hvaða aðrar skikkjur eru með þeim, þá verðum við að byrja á að taka þær þrjár út, eða við erum svo gott sem búin að vera."

"Förum snöggvast í gegnum restina, Kid Win."

"Hann er flokkaður sem Tinker," sagði Lisa, "flugbretti, geislabyssur og hátæknilegur augnbúnaður eru einkennistækin hans. Það má alltaf búast við einhverri nýrri uppfinningu, allt eftir því hvað hann hefur fengið mikinn tíma á verkstæðinu sínu. Hann er hreyfanlegur en ekki svo hættulegur."

"Triumph?" sagði Brian.

"Hann er orðinn átján og hefur verið færður úr Wards deildinni yfir í Protectorate deildina. Við þurfum því ekki að hafa áhyggjur af honum," sagði Lisa.

"Gallant,"

"Kærasti Glory Girl af og á, hann þykist vera Tinker í svipuðum dúr og Kid Win, en ég held að hann hlaupi bara um í annars flokks herklæðum með ferskri málningavinnu. Krafturinn hans er þessir ljósblossar. Þegar þú verður fyrir einum slíkum frá honum líður þér eins og þú hafir fengið þungt högg í magann, en blossinn hrærir líka í tilfinningunum þínum. Gerir þig sorgmædda, hrædda, skammast þín, káta, allskonar. Ekki svo hættulegt á meðan þú verður ekki fyrir ítrekuðum blossum. Reyndu að forðast það."

"Og sú síðasta er Shadow Stalker. Blóðþyrsta tíkin." hreytti Brian út úr sér.

Alec útskýrði fyrir mér, "Hún er með þá hugmynd í kollinum að Brian sé megin markmið hennar. Þú veist, óvinur hennar númer eitt, myrk andstæðan hennar. Hún hefur látið til skarar skríða gegn honum við öll tækifæri sem hafa boðist henni."

"Hún starfaði ein hér áður fyrr," sagði Tattletale, "Verndari næturinnar sem tók völdin í sínar eigin hendur, alveg þar til hún gekk of langt og drap næstum einhvern þegar hún negldi hann fastan á vegg með einum af krossbogaskotunum sínum. Aðrar hetjur voru kallaðar inn og hún var handtekin, og í framhaldinu varð gerður við hana einhverskonar samningur. Nú er hún á einhverskonar reynslulausn í Wards deildinni, með þeim skilyrðum að nota róandi pílur og önnur skotfæri sem eru ekki lífshættuleg fyrir krossbogann sinn."

"Sem hún brýtur alltaf þegar hún getur," urraði Brian, "allavega stendur hún aldrei við það þegar hún er á eftir mér. Örin sem hún skaut í gegnum síðuna á mér var sko með andskotans örvarodd."

Tattletale hristi höfuðið, "Kraftar hennar og Brians virðast hafa einhver undarleg áhrif hvor á annan. Shadow Stalker getur gengið í gegnum einskonar umbreytingu. Hún verður einstaklega létt, getur farið í gegnum gler og þunna veggi og er nánast ósýnileg. Málið er að hún og tólin hennar eru óáþreifanleg í þessu umbreytta ástandi, en hlutir sem hún skýtur frá sér með krossboganum haldast í ástandinu bara í svona um það bil hálfa sekúndu. Þá hjaðna áhrifin og örin verður áþreifanleg fljúgandi á móti þér. Svo hún getur stokkið á milli húsþaka allt að því ósýnileg, og allt að því ósnertanleg líka, en á sama tíma getur hún skotið mjög áþreifanlegum örvum í áttina að þér."

"Hver eru þessi áhrif á milli kraftanna þeirra?" spurði ég.

"Krafturinn hennar virðist ekki virka vel þegar hún er inni í myrkrinu hans Brian, af einhverri ástæðu. Hún er hvorki jafn snögg né lipur, hann sér hana betur, og hún sér hann ekki í gegnum myrkrið," sagði Tattletale við mig, "svo bardagi milli þeirra þróast iðulega í einskonar eltingarleik þar sem annar aðilinn er einstaklega snöggur en iðulega blindur og heyrnarlaus en með banvænt vopn á meðan Brian, hinn aðilinn, er að reyna að taka hana út án þess að verða fyrir skoti."

"Reynum að forðast það," sagði Brian, "það er of tímafrekt og henni gæti dottið í hug að nota svoleiðis pattstöðu til að hægja verulega á okkur. Bara ekki verða fyrir skoti frá henni og ef þú sérð hana eða sérð tækifæri til láttu restina af okkur vita og gerðu þitt besta til að taka hana úr umferð án þess þó að missa sjónar á neinum af aðalskikkjunum þremur."

"Svo þetta er planið semsagt," sagði ég, "svo margir hugsanlegir möguleikar."

"Þannig er það alltaf, Taylor" sagði Brian og tónninn svolítið þéttur, "ég held við séum búin að fara nokkuð vel yfir helstu grunn möguleikana."

"Ó, ég ætlaði ekki að hljóma eins og ég væri að gagnrýna áætlunina ykkar-" sagði ég.

"Áætlunina *okkar*", greið Brian inní.

Ég vildi ekki hugsa um það þannig. Í staðinn sagði ég, "Ég er bara svolítið taugaóstyrk, það er allt og sumt."

"Þú þarft ekki að koma með ef þú vilt það ekki," sagði Bitch með undarlega venjulegum tón.

"Algjörlega," sagði Brian við mig, "ef þú ert með bakþanka ..."

"Ég er með þá," viðurkenndi ég, "helling af þeim, og svo framvegis. En ég er ekki að fara að láta það stöðva mig. Ég ætla með ykkur."

"Frábært," svaraði Brian, "svo við höfum restina af deginum í dag og á morgun til að undirbúa okkur. Taylor? Þú getur hitt mig í fyrramálið í morgunskokkinu þínu. Ég verð með farsíma kláran fyrir þig. Þú getur sent Lisu smáskilaboð með hverju því sem þú telur þig þurfa, eins og þessi vopn sem þú nefndir við mig. Flettu upp týpum og vörumerkjum fyrirfram ef þú vilt eitthvað sérstakt."

"Hvað er númerið hennar?" spurði ég.

"Ég verð búinn að setja það í minnið á símanum áður en ég læt þig fá hann. Lisa? Þú staðfestir við stjórann að við tökum verkefnið að okkur, þú talar síðan við hann varðandi hina hlutina."

"Geri það."

"Ef það er ekki fleira þá segi ég að við séum hér með búin fyrir hádegi að skipuleggja heilt bankarán," bætti Lisa við og glotti. Ég leit á stafrænu klukkuna undir sjónvarpinu. Jú mikið rétt, klukkan var einungis rétt rúmlega hálf ellefu.

Ég gat ekki annað en velt fyrir mér hvort það væri gott eða hugsanlega mjög slæmt.

---

[Fyrri hluti](Ormur-03.02.md) - [Næsti hluti](Ormur-03.04.md)